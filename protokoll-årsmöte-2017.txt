Protokoll fört vid årsmöte med /dev/scout 2017-04-02

1. Val av mötesfunktionärer
            
                Erik Wilhelmsson valdes till mötesordförande.
                Johan Manner valdes till mötessekreterare.
                Emil Tullstedt och William Carleson valdes att justera
				protokollet.

2. Justering av röstlängden
                Röstlängden fastställs till fyra röstberättigade.

3. Mötets behöriga utlysande
                Mötet fanns behörigen utlyst.

4. Godkännande av dagordning
                Den föreslagna dagordningen godkändes.

5. Styrelsens verksamhetsberättelse för det gångna året
                Styrelsens verksamhetsberättelse presenterades av William. 
                Verksamhetsberättelsen godkändes och lades till handlingarna.

6. Styrelsens ekonomiska berättelse för det gångna året
                Styrelsen föredrog den ekonomiska berättelsen för
				verksamhetsåret 2016. 

8. Beslut om ansvarsfrihet för styrelsens ledamöter för det gångna året
                Årsmötet beviljade styrelsen ansvarsfrihet.

9. Behandling av motioner och propositioner
                Proposition om ändring i stadgarna:
                    Stadgarna godkändes enligt proposition, med följande
					ändring:
                     
					§4 lyder "Ordinarie årsmöte ska hållas årligen. Kallelse
					med plats och tid ska 
                    skickas till medlemmarna senast två veckor innan årsmötet
					och relevanta handlingar ska publiceras senast en vecka 
					före årsmötet."
                
				Motion om framtagande av app till Jamboree17:
                    Mötet beslutade att utifrån medlemmarnas intresse ta fram 
					en lägerapp som kan användas under t.ex. Jamboree17. Idéer 
					på funktioner finns i Williams dokument och jamboreens 
					interna kravspec.
                    
                    Om medlemmar har intresse för att gerilla-placera
					informationsskärmar på Jamboree17, ställer sig föreningen
					helhjärtat bakom detta och erbjuder all form av support.

10. Fastställande av medlemsavgift
				Mötet beslutade att inte ha någon medlemsagift för 
				verksamhetsåret 2017.

11. Fastställande av verksamhetsplan för det kommande året
				Mötet beslutade att:
					* Emil under året bjuder in till fysiskt möte. Kaffe, kaka,
					  katt och internet utlovas.
					* Driva app-projekt enligt beslut i punkt 9.

12. Fastställande av budget för det kommande året
				Mötet beslutade att inte ha någon budget. Har det fungerat för 
				Handelsbanken since 1972 funkar det för oss.

13. Val av valberedning
				Mötet beslutade att Erik Wilhelmsson ansvarar för att koka 
				valen inför nästa årsmöte.

14. Val av styrelse
				William Carleson och Johan Manner valdes till 
				styrelseordföranden. Erik Wilhelmsson, Wilhelm Wijkander, och 
				Emil Tulstedt valdes till ledamöter i styrelsen.

16. Övriga frågor 
				Föreningen har ca 10 medlemmar. Någon gång i framtiden kommer 
				vi att skapa ett medlemsregister.

